# Βιογραφικό Σημείωμα σε HTML

Η ενότητα αξιοποιεί το συντακτικό της HTML και τα σημασιολογικά της στοιχεία για τη συγγραφή ενός προσωπικού βιογραφικού σημειώματος. Η δημιουργία ενός σύντομου βιογραφικού σε HTML μπορεί να είναι μια εύκολη και αρκετά διασκεδαστική διαδικασία. 
## Παραδείγματα και οδηγίες συμπλήρωσης

Στους συνδέσμους που ακολουθούν μπορείτε να βρείτε παραδείγματα, πρότυπα και οδηγίες συμπλήρωσης για το βιογραφικό σας σημείωμα.

- <a href="https://europass.cedefop.europa.eu/el/documents/curriculum-vitae" target="_blank">Δημιουργία Βιογραφικού Σημειώματος Europass</a> (δείτε επίσης τις <i>Πέντε βασικές αρχές για ένα καλό βιογραφικό)</i>
- <a href="https://europass.cedefop.europa.eu/sites/default/files/cv-example-1-el_gr.pdf" target="_blank">Παράδειγμα 1</a>  
- <a href="https://europass.cedefop.europa.eu/sites/default/files/cv-example-2-el_gr.pdf" target="_blank">Παράδειγμα 2</a>

Με μα γρήγορη αναζήτηση του όρου "παραδείγματα βιογραφικών" μπορούμε να πάρουμε πληθώρα δειγμάτων που θα μας βοηθήσουν να εντοπίσουμε τις ενότητες και τις πληφορορίες που θα ήταν χρήσιμες να έχουμε στο βιογραφικό μας.

## ΠΡΟΣΟΧΗ! 

Η δημιουργία ενός βιογραφικού ξεκινά από τις ενότητες που θέλουμε να εντάξουμε σε αυτό κάνοντας χρήση των κατάλληλων επικεφαλίδων. Οι πληροφορίες που εισάγονται στην κάθε ενότητα μπορούν να είναι παράγραφοι, λίστες, πίνακες, εικόνες ή άλλα πιο κατάλληλα σημασιολογικά στοιχεία. 

Σε κάθε περίπτωση, θα πρέπει να **γνωρίζετε τα στοιχεία** που έχετε χρησιμοποιήσει στο βιογραφικό σας και να μπορείτε να **αιτιολογήσετε την επιλογή τους**.

## Βήματα 

1. Δημιουργία κενού HTML5 εγγράφου (κατάληξη .html)
2. Δημιουργία σκελετού (boilerplate) - ενημέρωση **γλώσσας** και **τίτλου**
3. Εισαγωγή του περιεχομένου του βιογραφικού στο στοιχείο **body**
4. Δημιουργία ενοτήτων όπως αυτές εμφανίζονται στο βιογραφικό με χρήση **επικεφαλίδων**
5. Ένταξη του περιεχομένου κάθε ενότητας σε **παραγράφους** ή σε άλλα στοιχεία ομαδοποίησης (π.χ. λίστες/πίνακες).
6. Χρήση σημασιολογικών στοιχείων της HTML5 για την επεξεργασία του περιεχομένου (π.χ. time, address, strong, em...)

## Παράδειγμα

Ένα δείγμα βιογραφικού κατασκευασμένο σε HTML5  μπορείτε να βρείτε https://medium.com/@robcobbable/make-a-resume-website-from-scratch-991845147ec.  

H δομή του είναι αρκετά πολύπλοκη και **δεν πρέπει να αναλώσετε χρόνο να αντιγράψετε τον κώδικα**, καθώς περιλαμβάνει σε μεγάλο βαθμό κώδικα HTML που αφορά το design (responsive design). Θα πρέπει να επεξεργαστείτε τη δομή του και να αναγνωρίσετε τις ενότητες του με στοιχεία που ήδη γνωρίζετε (π.χ. h1, h2, p...)

Για όσους διαθέτουν Mozilla Firefox, μπορούν να δουν τη δομή του περιεχομένου *αγνοώντας τα στοιχεία σχεδίασης* επιλέγοντας **View** --> **Page Style** --> **No Style**
